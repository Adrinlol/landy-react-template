{
  "title": "About",
  "content": "കേരള സ്റ്റുഡന്റ്സ് കോൺഫറൻസ് 2025, വിദ്യാർത്ഥികളുടെ സമഗ്ര വളർച്ചയ്ക്കായി രൂപകൽപ്പന ചെയ്തിട്ടുള്ള ഒരു വിപുലമായ ധാർമിക സംഗമമാണ്. മുജാഹിദ് പ്രസ്ഥാനത്തിന്റെ വിദ്യാർത്ഥി സംഘടനയായ വിസ്ഡം സ്റ്റുഡന്റ്സ്, അദ്ധ്യാത്മികത, ശാസ്ത്രബോധം, വിദ്യാഭ്യാസ മൂല്യങ്ങൾ എന്നിവയിൽ വിദ്യാർത്ഥികളെ താങ്ങും തണലുമാക്കാനുള്ള ദൗത്യത്തോടെ സംഘടിപ്പിക്കുന്ന ഈ സമ്മേളനം, പ്രീ-കെ.ജി മുതൽ പി.എച്ച്.ഡി വരെ പഠിക്കുന്ന എല്ലാ തലത്തിലുള്ള വിദ്യാർത്ഥികൾക്കായി വിവിധ പരിപാടികൾ അവതരിപ്പിക്കുന്നു. 'ധർമ്മ സമരത്തിൻറെ വിദ്യാർത്ഥികാലം' എന്ന പ്രമേയം ഉയർത്തി, വിദ്യാർത്ഥികൾക്കിടയിൽ പ്രബുദ്ധമായ ചിന്താഗതിയും മനോനിലയും വളർത്തുകയും, അധാർമികതയ്ക്കും അരാജകത്വത്തിനുമെതിരായ ശക്തമായ പോരാട്ടത്തിന് മുന്നൊരുക്കവും ഉണ്ടാക്കുകയുമാണ് പ്രധാന ലക്ഷ്യം."
}
